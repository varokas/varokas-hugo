---
author: varokas
comments: true
date: 2013-06-06 06:50:59+00:00
layout: post
slug: show-me-the-project-manager
title: Show me the Project Manager
wordpress_id: 260
categories:
- Software Engineering
---

อยู่ดีๆพี่ปอม @Kulawat ก็มาถามในกรุ๊ป Agile 66 ว่า รู้ไหมนะว่างาน Agile Thailand 2013 งานตั้งใหญ่เนี่ย มีใครเป็น Project Manager คำตอบมีตัวเลือกมากมาย มีชื่อของเซเลบทุกคนแทบจะครบ แล้วตัวเลือกไหนล่ะจะเป็นตัวเลือกที่ถูกต้อง?

หลายคนเหมือนแอบรู้คำตอบอยู่แล้วก็เลยเพิ่มตัวเลือก "ไม่มี" จะเป็นทีมอไจล์ มันต้องไม่มี manager สิ มันจะต้อง self-managed ได้ มันต้องบริหารจัดการกันเองได้ ไม่ต้องมีคนมาคุม แล้วอยู่ดีๆ งานมันก็จะเสร็จได้เองด้วยพลัง อานุภาพของทีม ว่ะฮ่าๆๆๆ !!!


### Self-managed is not Unmanaged


ถ้าปล่อยไว้แค่นี้แล้ว รับรองว่าคาใจแน่นอนว่า แล้วไม่มีใครคุมอะไร มันจะไม่มั่วหรอ มันไม่ต้องมีการจัดการกันเลยรึไงว่า ใคร ทำอะไร ที่ไหน กับใคร เมื่อไหร่ ก็แถๆมั่วๆ ไปเรื่อยๆ จนกว่าจะเสร็จ?

ก็เลยอยากจะย้ำให้อีกทีว่า การจัดการตัวเอง​ (self-managed) ไม่ได้แปลว่าไม่ได้มีการจัดการ (unmanaged) นะ แต่แปลว่า ตัวทีมหาวิธีจัดการกันเอาเอง โดยไม่ต้องพึ่งคำสั่งของเบื้องบนจากใครซักคน

ถ้ายังนึกไม่ออก ผมชอบให้คิดซะว่า ทุกคนเป็น manager ของการ์ดที่ตัวเองกำลังจะทำก็ได้ครับ


### Self-managed? But How?


อ่ะยกตัวอย่าง นี่คือเหตุการณ์จริงที่เกิดขึ้น



	
  1. อยู่มาวันหนึ่ง @Amp ก็หยิบการ์ด "จงทำให้ทุกคนในงานได้เสื้อไปใส่" ขึ้นมาทำ

	
  2. @Amp ก็เริ่มคิดว่าจะต้องมี การถามขนาดเสื้อกับผู้เข้าร่วมงาน การติดต่อร้านและเลือกแบบเสื้อ การออกแบบลาย เป็นหลักๆ

	
  3. เมื่อเห็นภาพแบบนี้แล้ว @Amp เลยจัดการต่อดังนี้

	
    1. @Amp เห็นว่าตัวเองเทพเรื่องออกแบบลาย เลยจัดการทำเองซะเลย

	
    2. เรื่องติดต่อร้านเสื้อไม่มีประสบการณ์เลย เลยขอความช่วยเหลือกับ @Natty ที่เคยทำปีที่แล้ว ให้มาแพร์ แล้วช่วยกันทำ

	
    3. เรื่องถามขนาดเสื้อ ก็ขอความช่วยเหลือกับทีม ซึ่ง @Karan ก็อาสาไปแก้ใน Eventbrite ให้เพราะตัวเองกำลังทำงานแถวๆ นั้นอยู่




	
  4. จากนั้น @Amp ก็ติดตามงาน(จิก) ที่แตกออกมาจนการ์ดนี้เสร็จสมบูรณ์เป็นเสื้อให้ทุกคนได้ใส่ในงาน ถ้าแอบมองเห็นว่างานอาจจะล่าช้ากว่าที่กำหนด ก็จะรีบไปบอกกับ Product Owner @Varokas ตั้งแต่เนิ่นๆ จะได้ปรับแผนรบกันได้


จากเหตุการณ์นี้จะเห็นได้ว่า ณ วินาที ที่ @Amp หยิบการ์ดมาทำงาน เค้าก็จะแปลงร่างเป็น manager ของการ์ดนั้นทันที​ และมีหน้าที่รับผิดชอบให้งานนั้นสำเร็จให้ได้ จะเห็นว่า @Amp ทำทุกอย่างที่ manager ต้องทำ ตั้งแต่ลงรายละเอียดของงาน จัดหาคนมาทำงาน ติดตามผลงาน และประสานงานให้การ์ดนี้สำเร็จ

จากนั้น @Amp ก็ไปหยิบการ์ดใหม่ และแปลงร่างเป็น manager ของการ์ดใหม่การ์ดนั้นต่อไป


### Everybody is a Manager


สรุปแล้ว ผมว่า คำตอบที่ถูกที่สุด คือ ในบรรดาทีมงาน ATH2013 ผมเห็น manager เต็มไปหมดเลย



	
  * @Attapong เวลาไปหยิบการ์ด "หาข้อมูล speaker" ก็แปลงร่างเป็น manager ของการ์ดนั้น

	
  * @Pam เวลาไปหยิบการ์ด "หาสถานที่จัดงาน" ก็แปลงร่างเป็น manager ของการ์ดนั้น

	
  * @Sunai เวลาไปหยิบการ์ด "สรุปผลจากแบบสอบถาม" ก็แปลงร่างเป็น manager ของการ์ดนั้น


ในทีมอไจล์​ ทุกคนเป็น manager ครับ รับผิดชอบการ์ดที่หยิบมาให้สำเร็จให้ได้ด้วยวิธีการใดก็ตาม ทำแบบนี้งานก็จะสำเร็จได้โดยไม่ต้องมีมือจากสวรรค์มาบงการครับ

แล้วส่วนคำถามว่า "Product Owner มีไว้ทำอะไร?" เดี๋ยวค่อยมาบอกอีกทีครับ :-)

อยากรู้เรื่อง self-managed มากกว่านี้ ลองอ่านดูในบทแปลจาก @Korn4D ได้ที่นี่ [http://korn4d.wordpress.com/2013/04/24/bridging-the-management-gap/](//korn4d.wordpress.com/2013/04/24/bridging-the-management-gap/)
