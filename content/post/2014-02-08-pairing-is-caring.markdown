---
author: varokas
comments: true
date: 2014-02-08 10:29:20+00:00
layout: post
slug: pairing-is-caring
title: Pairing is Caring
wordpress_id: 281
categories:
- Software Engineering
---

หลังจากไปงาน Agile Open Northwest ผมเพิ่งได้ไปทำสิ่งที่อยากจะลองทำมานานแล้ว คือ ไปลองจับคู่คนที่ไม่ค่อยเก่งเรื่อง pair (ผมเอง) กับคนที่เก่งเรื่อง pair มาเจอกัน แล้วก็จับคู่มาสอนวิธี pair กันจะได้เก่งกันมากขึ้นๆ




ผมโชคดี ในฐานะที่เป็นคนเริ่มเสนอ ก็ไปเจอเอาระดับตัวจริงเลย คือ พวกนี้ทำอไจล์มาเป็นสิบ ปีแล้ว ประมาณว่ารับการถ่ายทอดพลังมาโดยตรงจากพวกที่เซ็นต์ Agile Manifesto อ่ะครับ คือ พลังมันแน่นมากๆ เค้าก็ยิ้มๆ พยักหน้า แล้วบอกว่า "มาเจอกันได้"





## ความคาดหวังกับความเป็นจริง




ผมคาดหวังไว้ว่าจะต้องเจอกับคนที่เก่งโค้ดมากๆ (อ้าวเขียนเป็นสิบปีอ่ะ ต้องเก่งสิ)




แต่ในความเป็นจริงคือ เค้าเก่งโค้ดมากๆๆๆๆๆ (x5 เข้าไปจาก expectation)




แต่ที่ผมตกใจที่สุดคือ เค้ามีทักษะเรื่องการสื่อสาร ความเข้าใจ การสังเกต การสอน ที่ล้ำหน้ากว่าทุกอย่างและทุกคนที่ผมเคยเห็น ผมติด งง มึน ตรงไหน เค้าก็จะหยุดให้คุยกัน แล้วก็ให้ทดลองแก้ไขทันที (บางทีก็รู้ล่วงหน้าด้วยว่าต่อไปจะไป งง หรือ ติด ต่อตรงไหน @_@)




สลับกันไปมา สุดท้ายหลังจากที่แพร์กันแล้ว โค้ดผมสะอาด เข้าใจง่าย เทสครอบคลุม และแบ่งเป็นส่วนๆ แบบไม่คิดว่าจะเคยเห็นผลงานตัวเองเป็นแบบนี้มาก่อน (ปกติผมภูมิใจว่าโค้ดตัวเองสวยพอสมควรนะ) รวมถึงได้เข้าใจ TDD ลึกซึ้งขึ้นไปอีก




ทั้งหมดเรียนรู้ผ่านการทำงานสั้นๆ ใน 30 นาทีนี้เอง





## คำถามเดียว




Pair กันจบ ก็มีเรโทรกันนิดหน่อย ผมยิงไปคำถามเดียวเลยครับ




"ทำอย่างไรผมจะเก่งได้แบบนี้บ้าง" T_T




ความรู้สึกตอนนั้นมันอธิบายยากหน่อยนะ มันเหมือนโลกที่มีอยู่มันเปลี่ยนไปเลยอ่ะ มันขยายขึ้น มันกว้างขึ้น  สิ่งที่เราเคยเข้าใจว่ามันเป็นไปไม่ได้ ไม่เคยมีอยู่ คือ มันเป็นไปได้ และ มันมีอยู่จริง ผมเข้าใจ (ไปเอง) มาตลอดว่า เทพ มันต้องมี เก่งเรื่องคน การจัดการ กับ เก่งเรื่องโค้ด แยกกัน แต่นี่มันเทพทุกอย่างจริงๆ นะ แบบไม่เคยเห็นมาก่อนอ่ะครับ





## คำตอบเดียว




คำตอบที่ได้คือ เค้า






	
  * Pair เวลาทำงาน

	
  * Pair ตอนทดลองเรียนรู้การเขียนโปรแกรมแบบใหม่ๆ

	
  * Pair กันตอนทำหรือรีวิวสไลด์ หรือ เขียนบทความหนังสือเสร็จ


เป็นสิบปี

ผมเลยเข้าใจในทันทีเลยว่า ในระหว่างที่คนอื่นเน้นพัฒนาทักษะของการเขียนโปรแกรมอยู่เป็นหลักด้านเดียว เขาพัฒนาการเขียนโปรแกรมไปพร้อมกับการเรียนรู้การสื่อสารอย่างทะลุประโปร่งกับคนอื่น ไปพร้อมๆ กันเป็นสิบปี


## สรุป




จากนี้ไป ผมคงจะไม่เถียงกับใครแล้วนะ ว่า pair มันดี หรือ pair มันไม่ดียังไง ใครอยากทำให้มาทำด้วยกัน ใครไม่อยากทำก็แล้วแต่ครับ




ส่วนผมคงต้องไปย่อย ทบทวนซักต่อซักหน่อยว่ารายละเอียดต่อซักหน่อยว่าเกิดอะไรขึ้นตอนนั้น
