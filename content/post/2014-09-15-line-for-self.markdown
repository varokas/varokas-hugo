---
author: varokas
comments: true
date: 2014-09-15 01:07:26+00:00
layout: post
slug: line-for-self
title: เส้นที่ขีดไว้ให้ตัวเอง
wordpress_id: 949
categories:
- Software Engineering
tags:
- management
- self
---

[caption id="attachment_952" align="alignnone" width="420"]![รูปจาก: http://management4volunteers.files.wordpress.com](images/2014/09/line-in-the-sand1.jpg) รูปจาก: http://management4volunteers.files.wordpress.com[/caption]

หลังจากสังเกตมานานแล้วว่าอะไรคือข้อจำกัดของคนแต่ละคน ซึ่งสุดท้ายก็จบลงที่ข้อจำกัดที่ทุกคนกำหนดเอาไว้ให้กับตนเองเท่านั้น





  * เริ่มจากอาชีพของเรา คนที่บอกว่าตัวเองเป็นโปรแกรมเมอร์ ไม่สนใจธุรกิจ การเงิน ทั้งชีวิตก็จะทำอย่างอื่นไม่เป็น


  * ใครที่บอกว่า อ่อนภาษาอังกฤษ พยายามหลีกเลี่ยงเสมอ ทั้งชีวิตก็จะฟัง พูดและเขียนภาษาอังกฤษไม่ได้


  * อคติว่าเราไม่ชอบประเทศ​ XYZ ก็จะทำให้โลกเราแคบลงทั้งชีวิต ทั้งๆที่ยังไม่เคยไปเหยียบหรือรู้จักคนประเทศนั้นเลย



คือเวลาที่บอกตัวเองว่า “ทำไม่ได้” มันก็จะไม่ได้เริ่มลองทำ และสุดท้ายก็จะทำไม่ได้จริงๆ นั่นแหละครับ



## ทำให้ดูว่าไม่ได้สิ



ที่เขียนมาไม่ได้บอกว่า “ทุกอย่างเป็นไปได้ถ้าคิดว่าทำได้” นะ ทุกอย่างที่คิด และลงทุนตั้งใจทำ บางครั้งก็อาจจะออกมาไม่เหมือนกับที่เราหวังไว้ทุกอย่างก็ได้

แต่มั่นใจได้ 100% เลยว่า ถ้าเราบอกตัวเองว่า ทำไม่ได้ ก็จะไม่ได้เริ่มทำและกลายเป็นทำไม่เป็นทั้งชีวิตแน่นอน

แต่ถ้าเริ่มทำแล้วบังเอิญมันสำเร็จ ก็จะเป็นการสร้างมาตรฐานใหม่ให้กับตัวเอง ให้กับโลกว่า แบบนี้เราก็ทำได้ มันเป็นไปได้ ลองแล้วมันทำได้จริง

เพราะฉะนั้นเวลาใครบอกว่าทำอะไรไม่ได้ ผมจะบอกว่า

“พิสูจน์ให้ดูสิ ว่าทำไม่ได้”



## พูดอังกฤษไม่ได้



เรื่องนี้เขียนขึ้นมาก็เพราะว่า กำลังจะจัดงาน Agile Tour Bangkok 2014 แล้ว ประเทศก็กำลังจะเปิด AEC แล้ว เราก็ยังติดกับความไม่กล้าที่จะพูดภาษาอังกฤษอยู่เลย ทั้งๆที่เห็นหลายคนก็ทำงานกับฝรั่ง บินไปบินมาตั้งหลายประเทศ ถามตอบภาษาอังกฤษได้ แต่บอกให้ขึ้นเวทีพูดกลับบอกว่าทำไม่ได้

รู้ไหมว่า งานอไจล์ทุกงานเจอกับความกลัวทั้งนั้น





  * Agile Thailand 2012 - กลัวงานมันจะล่ม ไม่มีคนมา (ก็ขายหมดภายในชั่วโมงเดียว)


  * Agile Tour Bangkok 2012 - กลัวฝรั่งไม่มา กลัวตั๋วแพงคนไม่มา (ก็จัดได้)


  * Agile Thailand 2013 - กลัว workshop ไม่มีคนมา (ก็ขายหมด) 


  * Agile Thailand 2014 - อันนี้ถูกใจผมที่สุดคือคำพูดว่า “งานแบบ open space ไม่เหมาะกับคนไทย” ซึ่งก็พิสูจน์แล้วว่า ทุกคนทำได้ แบ่งปันความรู้กันเองได้ คนไทยทำได้ ไม่ล่ม เปิดมาตรฐานใหม่ว่าอะไรแบบนี้ในเมืองไทยก็เป็นไปได้



สำหรับงาน Agile Tour Bangkok 2014 สิ่งที่กลัวกันที่สุด ดูจะเป็นการบอกกับตัวเองว่า พูดภาษาอังกฤษ ไม่ได้ ซึ่งผมไม่เชื่อ

ถ้ายังยืนยันว่าตัวเองทำไม่ได้ มาทำให้ผมดูหน่อย ว่ามันเป็นไปไม่ได้ แล้วจะเลิกถามอีกครับ :-)

ขอให้ speaker ทุกคนโชคดี
