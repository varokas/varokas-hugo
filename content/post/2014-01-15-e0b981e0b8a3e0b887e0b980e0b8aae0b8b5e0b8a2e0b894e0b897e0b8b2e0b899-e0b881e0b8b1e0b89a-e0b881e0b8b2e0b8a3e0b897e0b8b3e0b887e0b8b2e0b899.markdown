---
author: varokas
comments: true
date: 2014-01-15 06:50:17+00:00
layout: post
slug: '%e0%b9%81%e0%b8%a3%e0%b8%87%e0%b9%80%e0%b8%aa%e0%b8%b5%e0%b8%a2%e0%b8%94%e0%b8%97%e0%b8%b2%e0%b8%99-%e0%b8%81%e0%b8%b1%e0%b8%9a-%e0%b8%81%e0%b8%b2%e0%b8%a3%e0%b8%97%e0%b8%b3%e0%b8%87%e0%b8%b2%e0%b8%99'
title: แรงเสียดทาน กับ การทำงาน
wordpress_id: 291
categories:
- Software Engineering
---

[![ku-xlarge](images/2014/01/ku-xlarge1.jpg)](images/2014/01/ku-xlarge1.jpg)
(ที่มารูป: http://io9.com/5758541/no-one-can-escape-friction-not-even-in-a-vacuum)


ใครเคยเรียนฟิสิกส์แล้วจำได้ มันจะมีเรื่องของ แรงเสียดทาน ภาษาอังกฤษเค้าเรียกว่า friction ที่เราเรียนมามันจะมี friction สองอย่าง คือ static friction กับ kinetic friction ถ้าใครต้องเข็นของหนักๆ คงจะเข้าใจเรื่องนี้ดี

ตอนแรกเราเริ่มเข็นของ ก็ใช้พลังงานไปเยอะมาก ต้องออกแรงดันเยอะๆ มากๆๆ แต่พอมันเริ่มเคลื่อนที่ไปได้ จะเข็นไปต่อก็เป็นเรื่องง่ายๆ ออกแรงไม่เยอะเท่าตอนแรก

ไม่รู้ว่ามันเกี่ยวยังไง แต่ผมว่ามันเหมือนกับเราตอนเริ่มทำงานอะไรซักอย่างเลย โดยเฉพาะของที่เราไม่ชอบ เบื่อ ไม่อยากทำ เราก็พยายามจะผลัดมันไปเรื่อยๆ กว่าจะเข็นตัวเองให้ทำได้ มันเป็นเรื่องที่นานมาก เช่น คนที่ไม่ชอบออกกำลังกาย ก็จะหาเหตผล จะไม่ไปยิมอยู่เรื่อย หรือ คนที่ไม่ชอบทำความสะอาดห้อง ก็จะผลัดไปเรื่อยๆ เป็นขั้นหนักขึ้นก็คือ พยายามหาอย่างอื่นที่เราชอบมากว่ามาทำก่อน แล้วบอกว่าเรายุ่ง ไม่มีเวลา

สุดท้าย ก็คือ เราไม่สามารถทำลาย แรงเสียดทานเริ่มแรก นี้ได้ กลายเป็นสิ่งที่เราเรียกว่า ผัดวันประกันพรุ่งนี่เอง

แต่พอวันหนึ่งเราเกิดมีอารมณ์ลุกขึ้นมาทำปุ๊บ พอเริ่มไปได้ซักพัก มันก็กลับไปได้เรื่อยๆ ของที่ดูยาก พอเริ่มลงมือทำ มันก็ไม่ได้ยากอย่างที่เราคิดหรือจินตนาการไว้เลย

วิธีทำลายแรงเสียดทาน มีหลายวิธี หลายเทคนิค วันนี้เอาอันที่ง่ายที่สุดมาเขียนก่อนแล้วกัน

หนึ่งในนั้นคือ การบอกตัวเองว่า ทำแค่ 5 นาทีก็พอ



	
  * บอกว่าเก็บห้องแค่ 5 นาที ก็พอ

	
  * บอกว่าออกไปวิ่ง แค่ 5 นาที ก็พอ

	
  * วันนี้จัดการโทรไปจัดการธุระ แค่ 5 นาทีก็พอ


แล้วถ้ามันเพลินจนทำไปนานกว่านั้น ก็ปล่อยมันไปตามความสนุกของเรา ตามแรงเสียดทานที่ลดลงตามมา
