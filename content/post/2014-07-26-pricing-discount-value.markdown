---
author: varokas
comments: true
date: 2014-07-26 02:19:01+00:00
layout: post
slug: pricing-discount-value
title: 'พื้นฐานคำนวณราคาหุ้น : Discounted Value'
wordpress_id: 753
categories:
- Investment
---

จะเลือกซื้อหุ้นแบบ value มันก็เหมือนเลือกซื้อของทั่วไป ต้องทำสองอย่าง
<!-- more -->





  1. ซื้อของดี


  2. ซื้อที่ราคาถูก



ของดีดูยังไง ดูตามหลักการที่โพสไว้ในนี้ได้ ([เลือกหุ้นดียังไง](http://www.varokas.com/%E0%B9%80%E0%B8%A5%E0%B8%B7%E0%B8%AD%E0%B8%81%E0%B8%AB%E0%B8%B8%E0%B9%89%E0%B8%99%E0%B8%94%E0%B8%B5%E0%B8%A2%E0%B8%B1%E0%B8%87%E0%B9%84%E0%B8%87/))

ส่วนเลือกซื้อของถูกเป็นเรื่องที่ต้องคุยกันยาวหน่อย จะแบ่งเป็นท่อนๆ ตามความเข้าใจตอนนี้ละกัน ใจเย็นๆ เพราะมันต้องอาศัยหลายอย่างประกอบกัน ถึงจะวิเคราะห์มูลค่าของหุ้นได้

เรื่องแรกเลยที่ต้องเข้าใจคือ ค่าเงินลดเมื่อเวลาผ่านไป หรือ ภาษาอังกฤษเรียกว่า Discounted Value



## มูลค่าเงินเปลี่ยนเมื่อเวลาเปลี่ยน



[โพสก่อนหน้านี้](http://www.varokas.com/power-of-compound-interest) เป็นเรื่องของดอกเบื้ยทบต้นที่พยายามจะบอกว่า เงินถ้าไม่ได้ทำอะไร โยนทิ้งไว้ในธนาคารมันก็จะได้ดอกเบี้ยทบต้นไปเรื่อยๆ ทบๆกันเป็นมูลค่ามหาศาล

ถ้าใช้หลักการเดียวกันลองมาเล่นเกมง่ายๆ สมมติมีคนเอาเงินมาให้เรา แต่เลือกจ่ายได้สองแบบ





  1. อีก 10 ปีข้างหน้าจะเอาเงินมาให้เราซัก 1000 บาท หรือ 


  2. ให้เงินวันนี้ แต่ให้แค่ 900 บาท



เราจะเอาอันไหน?

คำตอบคือ ถ้าไม่ร้อนเงิน ก็เอา 900 บาทวันนี้ดีกว่า เพราะถ้าคิดไม่ออกว่าจะทำอะไร ก็เอาเงิน 900 บาทไปโยนใส่ไว้ในธนาคาร คิดอกเบี้ยซัก 3% ต่อปี อีก 10 ปีมันก็มีมูลค่ากลายเป็น 1210 บาท ถือว่าคุ้มกว่ารอตั้งนานแล้วก็ได้เงินมาแค่ 1000 บาทในข้อแรก

ลองกดเล่นเปลี่ยนค่าดูในกล่องข้างล่างได้ (คลิ๊กที่ตัวเลขแล้วเล่นดู)

[iframe width="100%" height="350" src="http://pastemath.varokas.com/?t=Compound+Interest&e;=FV+%3D+P*(1+%2B+r)%5En&p;=P%2C900%2Cinitial+amount%0Ar%2C0.03%2Cannual+interest+rate%0An%2C10%2Cnumber+of+years&r;=FV%2Cfuture+value"]



## มูลค่าปัจจุบัน



จากสูตรเดียวกันเราก็เปลี่ยนกลับมาเป็นหา "มูลค่าในปัจจุบัน" จาก "เงินที่จะได้รับในอนาคต" ได้ด้วยการแปลงจากการคูณดอกเบี้ยทบต้นมาเป็นการหาร (ย้ายข้างสมการธรรมดา) แทนที่จะไปเทียบมูลค่าในอีกสิบปีข้างหน้า ก็กลับมาเทียบมูลค่าในปัจจุบันแทน

จากด้านบนก็จะพบได้ว่า เงิน 1000 บาทในอนาคต มีมูลค่าในวันนี้ 744 บาทเท่านั้น ถ้่าอัตราดอกเบี้ยเงินฝาก 3%

คิดแบบนี้ก็จะพบว่ามีแบบที่หนึ่งมี "มูลค่าในปัจจุบัน" น้อยกว่าแบบที่สอง

[iframe width="100%" height="400" src="http://pastemath.varokas.com/?t=Discounted+Value&e;=DV+%3D+FV%2F(1+%2B+r)%5En&p;=FV%2C1000%2Cfuture+value%0Ar%2C0.03%2Cannual+interest+rate%0An%2C10%2Cnumber+of+years&r;=DV%2Cdiscounted+value"]



## สำคัญยังไง?



เรื่อง discounted value สำคัญมากเพราะพื้นฐานการคำนวณราคาหุ้นหรือของอะไรก็ตาม มาจากผลประโยชน์ที่เราจะได้รับในอนาคตทั้งนั้น เราจะต้องตีกลับมาให้ได้ว่ามูลค่าปัจจุบันมันคืออะไร จะได้เอามาเปรียบเทียบได้ถูก

ส่วนมันจะมีอะไรที่มีมูลค่าบ้าง ไว้ค่อยมาดูกัน
