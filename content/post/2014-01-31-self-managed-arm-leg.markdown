---
author: varokas
comments: true
date: 2014-01-31 06:34:24+00:00
layout: post
slug: self-managed-arm-leg
title: จะหวังให้แขนกับขา self-managed ได้อย่างไร?
wordpress_id: 465
categories:
- Software Engineering
---

![Image](/images/2014/01/hierarchy_in_the_open_office_451995.jpg?w=308)

(เครดิตรูป : toonpool.com, [bit.ly/LgHXSt](http://bit.ly/LgHXSt))

ช่วงนี้ Agile66 ก็กลับมาทุ่มเถียงกันกับปัญหาคลาสสิก เรื่อง ลูกน้องไม่ยอมพูดแสดงความคิดเห็นกับหัวหน้า (อีกแล้ว)​ เรื่องมันก็เดิมๆ คำตอบมันก็คล้ายๆ เดิม ไปๆ มาๆก็ลากไปถึงว่าจะทำอย่างไรให้เขาเถียงกับเรามากขึ้น?

ผมก็งงว่าเราทำไมต้องหวังให้ลูกน้องมาเถียงกับเรานะ จริงๆ เค้าไม่ควรจะต้องมาเถียงกับเราด้วยซ้ำ วิธีทำพูดง่าย แต่เหมือนหลายคนจะบอกว่าทำยากมากเลย นั่นก็คือ

"ก็อย่าไปเถียงกับเขาสิ"

ลูกน้องที่รักอยากได้อะไร ต้องเชื่อฟัง เคารพ และแสดงความเห็นต่างกับลูกน้องอย่างสุภาพ นะครับ

<!--more-->


## มาเป็นแขนขา หรือ มาเป็นสมอง?


ผมสังเกตว่าว่าทัศนคติของหัวหน้า-ลูกน้องของหลายคน มองเหมือนกับว่า ความฉลาดอยู่เบื้องบน ฉลาดมากเป็นหัวหน้า ฉลาดน้อยเป็นลูกน้องใช้แรงงานตามคำสั่งไป บางทีเราใจดีก็ให้โอกาสลูกน้องคิดบ้าง แต่เราเป็นคนตัดสินใจเด็ดขาด

สรุปง่ายๆ คือ หัวหน้าเป็นสมอง ลูกน้องเป็นแขนขาเป็นหลัก

เราตัดสินใจกำหนดตัวละครแบบนี้แล้วแขนขามันจะคิดเอง บริหารตัวเองได้อย่างไร?


## Self Managed ~= Autonomy


สำหรับผม คนเป็นหัวหน้าคือ คนที่ฉลาดการบริหาร ส่วนคนที่เป็นลูกน้องคือ คนที่ฉลาดในการทำงาน (เขียนโค้ดไว หาบั๊กเก่ง ออกแบบสวย) ซึ่งเป็นความถนัดที่ต้องฝึกฝนเป็นปีๆ ทั้งแบบที่ฝึกทดลองทำจริงและไปหาตำรามาอ่าน

เห็นไหมว่า โมเดลนี้เนี่ย สมองมันมีทั้งหัวหน้าและลูกน้องนะ เราใช้กันคนละส่วนเท่านั้นเอง หัวหน้าไม่จำเป็นต้องเป็นคนเก่งโค้ด (ถ้าเก่งจงไปเป็น super-senior programmer/อภิมหา Architect ซะ)  แต่เก่งในการสร้างโอกาสให้กับทีม ลดแรงเสียดทานภายนอกให้กับทีม เสนอทางเลือกในการแก้ปัญหาใหม่ๆ ให้กับทีม

เรื่องการตัดสินใจเรื่องทำงานกันอย่างไร พยายามที่สุดให้ทีมได้สิ่งที่อยากลองอยากทำ ถ้าคนอื่นนอกทีมเค้าบอกว่าใช้ไม่ได้ เป็นหน้าที่ของหัวหน้าโดยตรงต้องไปจัดการคุย โน้มน้าว ไกล่เกลี่ย ให้เกิดขึ้นนะ


## แก้ปัญหาและสร้างโอกาส


หัวหน้าผมสอนมาว่า คุมทีมอไจล์ ผมมีหน้าที่แค่สองอย่าง



	
  1. แก้ปัญหา

	
  2. สร้างโอกาส


ที่เหลือ ปล่อยให้ลูกน้องแสดงความชำนาญในวิชาชีพให้มากที่สุดครับ และถ้าเราเห็นว่าอะไรมันขาดไป ก็ช่วยสร้างโอกาสให้เขาสร้างตัวเองให้เก่งในวิชาชีพมากขึ้น

ให้สมองทุกส่วนร่วมมือกัน และโตไปด้วยกันครับ

ref: [https://www.facebook.com/groups/agile66/permalink/10152137448166998/?stream_ref=2](https://www.facebook.com/groups/agile66/permalink/10152137448166998/?stream_ref=2)
