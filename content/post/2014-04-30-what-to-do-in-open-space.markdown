---
author: varokas
comments: true
date: 2014-04-30 07:23:32+00:00
slug: what-to-do-in-open-space
title: มางาน Open Space แบบ ATH2014 ต้องทำตัวยังไงบ้าง?
wordpress_id: 498
categories:
- Software Engineering
---

[![OpenSpace01](/images/2014/04/openspace01.jpg)](/images/2014/04/openspace01.jpg)

ที่มารูป : http://newtechusa.net/agile/agile-and-open-space/

งาน Agile Thailand 2014 นี้ ทีมงานเราลุยเต็มที่ ตั้งใจจะจัดเป็นแบบ Open Space อย่างอบอุ่น หลังจากเริ่มๆ ไปโพสสื่อข่าวเรื่อยๆ พบว่า คนไม่รู้เรื่องเลยครับว่ามันเป็นคืออะไร (แป่วว) เอาล่ะ ตั๋วก็ยังไม่เริ่มขาย แต่อยากขอเคลียร์กันเลยทีเดียว<!--more-->


# คอนเซปงาน ขอสั้นๆ





	
  * ไม่กำหนดตัวคนพูดมาก่อน ไม่กำหนดหัวข้อมาก่อนวันงาน

	
  * มาตกลงกันเช้าวันนั้นว่าใครจะพูดอะไร ใครอยากฟังอะไร

	
  * มีห้องเตรียมไว้ให้ พร้อมกับอุปกรณ์เครื่องเขียน คนนำแต่ละหัวข้อ จะจัดคุยกันยังไงก็ได้

	
  * หัวข้อ จะทำเป็น นำเสนอ เวิร์คชอบ นั่งคุยกัน เล่นเกม ยังไงก็ได้ แล้วแต่ตกลงกัน




# ขอแบบยาวๆ หน่อย แบบทีละขั้นๆ


อ่ะมาดูกัน


## 1. สองเท้าเดินเข้างาน ลงทะเบียน


![964421_10151643736223588_1168943082_o](/images/2014/04/964421_10151643736223588_1168943082_o.jpg)

เราซื้อตั๋วมางานแล้ว ตอนเช้าก็มาลงทะเบียน ตามปกติ แจกเสื้อ แจกขนม แจกรอยยิ้ม แต่ที่แน่ๆคือไม่แจก กำหนดการ (บอกแล้วว่าไม่มีล่วงหน้า) มีอย่างเดียวคือ จะเปิดงานเมื่อไหร่ ที่ไหน

แน่นอนว่า receptionist น่ารักเป็นจุดขายของงานเสมอ...​


## 2. มารวมตัวกันในวงกลม open space


[![841225_10151490900163690_77351262_o](/images/2014/04/841225_10151490900163690_77351262_o.jpg)](/images/2014/04/841225_10151490900163690_77351262_o.jpg)

เสร็จแล้วทุกคนก็มานั่งที่เก้าอี้ที่เตรียมไว้เป็นวงกลมแบบนี้ นั่งคุยกับคนข้างๆ ไปก่อนจะมี ท่านประธานซักคนมาเปิดงานตามเวลา บอกกฎ กติกาง่ายๆ ของ open space


## 3. เขียนหัวข้อ แล้วมาประกาศให้ทุกคนฟัง


[![IMG_20140206_092413](/images/2014/04/img_20140206_092413.jpg)](/images/2014/04/img_20140206_092413.jpg)

แล้วท่านประธานถือไมค์อยู่กลางวงเนี่ย ก็จะเรียกให้ทุกคนที่สนใจจะพูด หรือ จะนำการพูดคุย  หรือ จะทำอะไรก็แล้วแต่ภายใน slot ขนาด 1 ชั่วโมง (เราเรียกว่าคนนี้ facilitator) คิดออกแล้วเขียนหัวข้อใส่กระดาษ A4 ตัวใหญ่ๆ แล้วก็เดินมาพูดที่ไมค์กลางห้อง บอกสั้นๆ ว่าจะทำอะไร ต่อแถวกันพูดทีละคน คนละไม่เกินนาทีนึง


## 4. เอาหัวข้อไปแปะในกระดานใหญ่ (Marketplace)


ทีม staff เราก็จะเตรียมกระดานโล่งๆ ตีเป็นเวลากับห้องเป็นช่องๆ ไว้ให้ facilitator อยากจัดหัวข้อตัวเอง เวลาไหน เอาไปแปะในช่องเองได้เลย

[![ในรูปตรงเส้นตีลงมาจะเป็นเวลา (ดูที่หัวด้านบนได้) ส่วนห้องจะเป็นโพสอิท สีๆ ตามจำนวนห้องในเวลานั้นไว้ ](/images/2014/04/img_20140205_092721.jpg)](/images/2014/04/img_20140205_092721.jpg) ในรูปตรงเส้นตีลงมาจะเป็นเวลา (ดูที่หัวด้านบนได้) ส่วนห้องจะเป็นโพสอิท สีๆ ตามจำนวนห้องในเวลานั้นไว้ อยากให้ห้องสีอะไร ก็เอาโพสอิทมาแปะบน A4 ของตัวเอง


## 5. ดูตารางแล้วก็แยกย้ายกันไปเข้าตามที่สนใจ


[![ช้อปปิ้งหัวข้อที่อยากไปกัน เป็นอะไรที่ลำบากใจมากกก อยากเข้าไปหมด](/images/2014/04/823552_10151490905033690_605459575_o.jpg)](/images/2014/04/823552_10151490905033690_605459575_o.jpg) ช้อปปิ้งหัวข้อที่อยากไปกัน เป็นอะไรที่ลำบากใจมากกก อยากเข้าไปหมด

มันก็แค่นี้แหละ จริงๆ นะ ตอนนี้แหละเป็นตอนที่สนุกละ คนร่วมงานทั้งหมดก็จะมามุงๆ กันหาหัวข้อที่อยากไป ระหว่างนั้น facilitator ก็เดินไปดูที่ห้องของตัวเองก็จะเจอห้องแบบนี้

[![IMG_20140206_075413](/images/2014/04/img_20140206_075413.jpg)](/images/2014/04/img_20140206_075413.jpg) มี flipchart ให้ มีเก้าอี้ให้ ล้อมวงกันคุยได้เลย


## 6. ดื่มด่ำกับบรรยากาศ Open Space !!


กิจกรรมที่เกิดขึ้นใน open space จะเป็นกลุ่มเล็กๆ หลายๆ กลุ่ม ได้ใกล้ชิดกันมากขึ้นได้มีส่วนร่วมมากขึ้น มากกว่านั่งหลับเฉยๆ แบบที่งานประชุมอื่นไม่มีแน่ๆ เช่น

[![IMG_20140206_160120](/images/2014/04/img_20140206_160120.jpg?w=584)](/images/2014/04/img_20140206_160120.jpg) facilitator นำพูดคุยกันเรื่องที่สนใจ ขีดๆ เขียนๆ ลงใน flipchart พูดคุบกันอย่างออกรส

[![facilitator ไม่จำเป็นต้องเป็นผู้รู้เรื่องนั้นก็ได้ ถ้าอยากรู้อะไรก็เปิดหัวข้อมา แล้วก็จะมีคนที่สนใจและผู้รู้มาร่วมคุยกัน ถ้าหัวข้อไหนฮิตๆ คนก็จะเข้ามาคึกคักมาก](/images/2014/04/img_20140205_150043.jpg)](/images/2014/04/img_20140205_150043.jpg) facilitator ไม่จำเป็นต้องเป็นผู้รู้เรื่องนั้นก็ได้ ถ้าอยากรู้อะไรก็เปิดหัวข้อมา แล้วก็จะมีคนที่สนใจและผู้รู้มาร่วมคุยกัน ถ้าหัวข้อไหนฮิตๆ คนก็จะเข้ามาคึกคักมาก

[![IMG_20140206_144230](/images/2014/04/img_20140206_144230.jpg)](/images/2014/04/img_20140206_144230.jpg) อยากจะปิ้ง slide แบบปกติ ก็จะมีห้องที่มี projector ไว้ให้

[![IMG_20140206_134533](/images/2014/04/img_20140206_134533.jpg)](/images/2014/04/img_20140206_134533.jpg) ใช้สิ่งแวดล้อมให้เป็นประโยชน์ เอาฝาห้องมาสอนเรื่อง user story mapping กัน

[![นำคนทำ workshop ลองเขียน user story กันก็ได้](/images/2014/01/803861_10151493447118690_308377539_n.jpg)](/images/2014/01/803861_10151493447118690_308377539_n.jpg) นำคนทำ workshop ลอง������ียน user story กันก็ได้

[![นำเล่นเกม เสริมสร้างความเข้าใจเรื่องอไจล์ให้แข็งแกร่ง !!!](/images/2014/04/img_20140206_153810.jpg)](/images/2014/04/img_20140206_153810.jpg) นำเล่นเกม เสริมสร้างความเข้าใจเรื่องอไจล์ให้แข็งแกร่ง !!!

[![TDD กับ pair programming อยากทำ ก็เปิดห้องมา ชวนคนที่อยากมาลอง มาแพร์กันสดๆ ในงาน (เสียดายไม่มีรูปบรรยากาศที่เหลือมาให้ดู)](/images/2014/04/img_20140206_203140.jpg)](/images/2014/04/img_20140206_203140.jpg) TDD กับ pair programming อยากทำ ก็เปิดห้องมา ชวนคนที่อยากมาลอง มาแพร์กันสดๆ ในงาน (เสียดายไม่มีรูปบรรยากาศด้านหลัง ที่มีคนนั่งแพร์กัน ลองทำโจทย์กัน มาให้ดู)

เห็นไหมว่า มีอะไรสนุกๆ กว่านั่งฟังในห้องประชุมเฉยๆ ตั้งเยอะ !!


# แล้วทำไมจัดปกติแบบชาวบ้านเค้าไมได้ หืม??


สั้นๆ ... คือ อินดี้อ่ะ เท่ จะทำไม 555

อ่ะจริงจังหน่อยๆ คือ



	
  * อยากให้ "มาร่วมงาน" มากกว่า "มานั่งฟัง"

	
  * อยากให้ "กำหนดสิ่งที่อยากเรียนรู้เอง" มากกว่า "รอให้ป้อนเข้ามา"

	
  * อยากให้ "นั่งเล่าเรื่องเล่นเกมคุยกันอบอุ่น" มากกว่า "บรรยายให้ฟัง"


มันแทบจะเป็นไปไม่ได้เลยที่มางาน Open Space แล้วจะไม่มีหัวข้อที่ตัวเองอยากรู้อยากฟัง เพราะถ้าไม่มีใครจัดมาให้ เราก็แค่ก้าวเท้าออกไป หยิบกระดาษมาเขียน แล้วก็ประกาศหาเพื่อนที่อยากรู้เรื่องเดียวกัน ชวนมาคุยกัน ก็เท่านั้นเอง

สังคมอไจล์เป็นสังคมที่เหมาะกับการทำแบบนี้สุดๆ เพราะคนในวงการอไจล์มักจะชอบแชร์และหาเรื่องคุยกัน และช่วยเหลือตลอดเวลา (คือ เราอยากให้ทุกคนเป็นอไจล์ จะได้ทำงานด้วยกันง่ายๆ ฮ่าๆๆ) อยากรุ้เรื่องอะไร ถ้ายังไม่มีคนพูด ไม่ต้องกลัว ไป facilitate หัวข้อที่อยากรู้ได้เลย เดี๋ยวจะมีคนที่รู้เรื่องเข้ามาแจมเองตามธรรมชาติ ลองให้โอกาสกับมันดู​ แล้วคุณจะแปลกใจในพลังแห่งการ self manage

อ่ะ ถ้ายังมีอะไรสงสัย ใส่มาในคอมเมนท์ได้เลยครับ


