---
author: varokas
comments: true
date: 2014-04-25 05:52:01+00:00
layout: post
slug: always-look-for-one-less-thing-to-do
title: Always look for one less thing to do
wordpress_id: 502
categories:
- Software Engineering
---

[![1780352_10152264722918690_1862834444_o](/images/2014/04/1780352_10152264722918690_1862834444_o.jpg)](/images/2014/04/1780352_10152264722918690_1862834444_o.jpg)

ช่วงนี้ก็ใกล้งาน Agile (Open) Thailand 2014 เข้ามาเต็มที่แล้ว ก็เลยเอาโน้ตเก่าๆ ลายมือไก่เขี่ย อ่านรู้เรื่องบ้างไม่รู้เรื่องบ้าง ที่เคยไปในงาน Agile Open Northwest มาอ่านดู ก็มาสะดุดกับที่ประโยคนี้พอดีครับ Diana Larsen พูดกับทุกคนในงานว่า คำขวัญของการจัดงานสัมนาแบบ open space เนื่ยคือ "Always look for one less thing to do"<!-- more -->


## A Closed Loop


การจัดงานโดยทั่วไป เราต้องห่วงคนเข้างาน ห่วงคนพูด ห่วงคนฟัง ห่วงข้าว น้ำ ปลา อาหาร ห่วงเสื้อต้องขาย ห่วงว่าทุกคนจะต้องมีห้องให้พอให้พร้อม ห่วงว่าห้องมันต้องพอคนมาฟัง ห่วงว่าหัวข้อสนใจแล้วไม่มีใครมาฟังจะทำยังไง

เราจะในโลกของการควบคุม ที่ทุกอย่างมันต้องสมบูรณ์แบบ เรามีเทคโนโลยีและความรู้มากมายที่จะพยากรณ์สิ่งที่เกิดขึ้น แต่อย่างไรสิ่งที่คนเดียวทำได้มันจำกัด ทุกครั้งที่เราวางแผนกำหนดการ จัดการความเสี่ยง มันคือการเล่นพนันกับอนาคตว่า สิ่งใดบ้างจะเกิดขึ้น มันคือการสร้างทางเลือกเผื่อมากมายที่จะรอบรับสิ่งที่จะเกิดหรือไม่เกิดขึ้น

หนักๆ เข้าก็กลายเป็นการดันคนให้เข้าไปอยู่ในกรอบที่ตัวเองวางแผนกำหนดไว้ ถึงกำหนดก็ต้องจบ หมดเวลาก็ต้องไป จัดอะไรไว้ก็ต้องทำ


## An Open Space


เราลืมมักจะไปว่า พลังมันมีอยู่มากมายจากกลุ่มคนที่มารวมตัวกัน มนุษย์เป็นสัตว์ที่ปรับตัวได้เก่งสุดยอด ถ้าคนเราเมื่อมีจุดหมายร่วมกันแล้ว ก็จะพยายามปรับใช้สภาพแวดล้อมใกล้ๆ ตัว ให้เกิดประโยชน์สูงสุดได้เอง สิ่งเหล่านี้ผมเห็นว่ามันเกิดขึ้นเองโดยธรรมชาติ ในงานที่เคยไปมาโดยไม่ต้องมีใครมาจัดตั้งกัน



	
  * ถ้าห้องมันไม่พอ หรือ ห้องมันไม่เหมาะ ก็เช็ดโต๊ะกลมกินข้าว มาจับคู่นั่งสอน pair กัน

	
  * หัวข้อไหนไม่มี ก็เปิดหัวข้อมา เรียกคนที่เก่งๆ มาช่วยสอนหน่อย (คนสนใจเยอะ)

	
  * หัวข้อไหนยังไม่เคลีย เรียกให้มาฉายซ้ำ เจาะลึก

	
  * นั่งคุยกัน เอา laptop มาโชว์ผลงาน ถกเถียงกันเรื่องภาษาใหม่ๆ

	
  * ชวนกันไปกินข้าวเย็นคุยต่อ ยังไม่หายมันส์


ทุกคนเอาประสบการณ์แต่ละด้านต่างมุมมองเข้ามาผสมกัน เติมเต็มกัน ทุกคนอยากมีสิ่งที่ตัวเองรู้มาแบ่งปันกัน ถ่ายทอดให้กัน มาสอนกัน

ทั้งหมดนี้กลุ่มคนในงานได้เองโดยไม่ต้องจัดกำหนดการอะไรล่วงหน้า !!


## Look for less to do, look for more to learn


ในฐานะคนจัดงาน ต้องย้ำเสมอว่า ลองถอยออกมาให้มากๆ ลองกล้าเปิดห้องโล่งๆ 10 ห้อง ให้คน 200 คน จัดการกันว่า อะไรเป็นสิ่งที่ดีที่สุดสำหรับพวกเขา อะไรเป็นวิธีที่ดีที่สุดในการจัดห้อง หัวข้ออะไรที่ควรจะมี ควรเข้า ไม่เข้า อะไรที่เหมาะกับตัวเอง ทุกคนกำหนดได้ว่าจะแบ่งปันความรู้กันได้อย่างดีที่สุดอย่างไร ผ่านกติการ่วมกันง่ายๆ นิดเดียว (เหมือนทีมอไจล์ใหญ่ๆ เลยป่ะ)

ครั้งนี้มันอาร์ตมาก ครั้งหน้าค่อยมาต่อเรื่อง วิธีการจัดงานและกฎง่ายๆ ของ open space กันครับ :-)
